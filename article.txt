Вчені NASA опублікували перші наукові дані про результати дослідження карликової планети Плутон за допомогою місії New Horizons. 
Одним з відкриттів стала тонка атмосфера, яка проявляє себе розсіюванням сонячного світла на найдрібніших частинках толінів, органічних речовин, розсіяних у ній,
 повідомляє Газета.ru з посиланням на статтю в журналі Science. Вчені припускають, що, попри свої розміри та віддаленість від Сонця,
 Плутон може бути активним і проявляти вулканічну діяльність. На це вказує зовнішній вигляд Рівнини Супутника (Sputnik Planum) - обледенілої рівнини шириною сотні
 кілометрів, яка позбавлена кратерів. Це означає, що якісь процеси оновлюють речовину поверхні над виникаючими кратерами.
 Цікавою загадкою є різний склад лівої та правої частин так званого "серця" — червоного утворення на поверхні Плутона.
 Плутон був викреслений зі списку планет 2006 року, коли стало зрозуміло, що в Поясі Койпера є інші аналогічні об'єкти,
 наприклад карликова планета Еріда. Нові вимірювання розміру Плутона показали, що в дійсності він може бути більшим за Еріду,
 це може стати приводом повернути йому статус планети.



